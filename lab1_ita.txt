               IL PARADISO                          7
E l'anima che non può negare nella sua carità infinita
il soddisfacimento di giusta indagine, si dà a conoscere
per Piccarda Donati, che fu vergine suora nel mondo;
e rivela che agli spiriti votivi mancanti è stato asse-
gnato il cielo della Luna, il più lento nel suo moto
intorno alla terra. Dante crede di sentire in queste
parole come una nostalgia di una sede più alta nel
Paradiso; e domanda allo spirito se questo desiderio
provenga da voler vedere di più o dal voler più farsi
amici. E Piccarda, sorridendo, lo toglie dall'errore ri-
spondendogli che i desideri delle anime beate e le sorti
a loro assegnate non possono mai essere discordi dalla
suprema volontà di Dio.

Così il poeta intende una volta per sempre che «ogni
dove in cielo è Paradiso» per quanto la grazia di Dio
vi sia variamente distribuita.
Soddisfatto in uno dei desideri, il poeta è curioso
ora di avere da Piccarda notizie sul voto ch'ella non
aveva adempito. E lo spirito racconta che, ancor gio-
vinetta, si era ritirata dal mondo per seguire la regola
del monastero di Santa Chiara. Uomini di mala vita
la rapirono dal chiostro; e Dio solo sa com'ella ab-
bia potuto vivere dopo la violenza patita. Ciò detto,
Piccarda addita al poeta la luce di Costanza impera-
trice, moglie di Enrico VI e madre di Federico II.
Anche questa donna soave ebbe una storia simile a
quella dell'ombra che parla; forzata esteriormente nel
suo voto di castità, conservò sempre nel cuore il velo
monacale. Piccarda si dilegua intonando dolcemente
l'Ave Maria; e Dante la segue quanto può cogli
occhi, poi si volge a Beatrice che tutto lo abbaglia col
suo splendore.